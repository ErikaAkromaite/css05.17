<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Box Modelis</title>
    <link rel="stylesheet" href="style.css">
</head>
<body>
    <p class="pirma-pastraipa">Meino meškėnas yra įspūdingo dydžio katė, pasižyminti ypatingu žaismingumu. Šios veislės katės išlieka aktyvios iki pat senatvės! Tai yra labai smalsios katės, kurioms rūpi patikrinti net ir pačius atokiausius namų kampelius. Meino meškėnai yra labai draugiški, puikiai sutaria su visais šeimos nariais (taip pat ir su vaikais), tačiau su svečiais elgiasi atsargiai – nepažįstami žmonės Meino meškėnams nekelia pasitikėjimo. Šios veislės katės gali būti auginamos ir bute, ir nuosavame name – jos tikrai bus laimingos, jei galės išeiti ir į kiemą pasivaikščioti (Meino meškėnams blogų oro sąlygų nebūna!) </p>
    <p class="antra-pastraipa">Meino meškėnų tėvynė – Meino valstija, esanti JAV. Deja, nėra tiksliai žinoma, kaip čia atsidūrė šios įspūdingos katės, tačiau yra keletas hipotezių. Pavyzdžiui, spėjama, kad čia katės atvyko su jūreiviais, atkeliavusiais iš Norvegijos. Kai kurios katės nuklydo į ūkius, kuriuose ir liko. Ūkininkai tam neprieštaravo, nes šios katės nebuvo labai reiklios ir puikiai medžiojo graužikus. Meino meškėnai literatūroje pirmą kartą paminėti 1861 metais, tačiau išpopuliarėjo vėliau – XX amžiaus antroje pusėje. Šiandien Meino meškėnai yra viena populiariausių kačių veislių ne tik Amerikoje, bet taip pat ir Europoje. Bėgant metams Meino meškėnų išvaizda pakito – šiandien šios veislės katės yra stambesnės nei anksčiau, o jų išvaizda seniau neatrodė tokia laukinė kaip dabar.</p>
    <p class="trecia-pastraipa">Meino meškėnai yra labai ramios, švelnios ir lengvai prisitaikančios katės. Joms nėra būdinga agresija, tačiau šioms katėms patinka dominuoti. Paprastai Meino meškėnai neišsirenka vieno šeimininko, mielai bendrauja su visais šeimos nariais. </p>
</body>
</html>